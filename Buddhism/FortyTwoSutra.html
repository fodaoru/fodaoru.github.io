<!DOCTYPE HTML>
<html lang="zh-cn" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>四十二章经 - 佛、道、儒</title>


        <!-- Custom HTML head -->

        <meta name="description" content="">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../favicon-de23e50b.svg">
        <link rel="shortcut icon" href="../favicon-8114d1fc.png">
        <link rel="stylesheet" href="../css/variables-8adf115d.css">
        <link rel="stylesheet" href="../css/general-2459343d.css">
        <link rel="stylesheet" href="../css/chrome-ae938929.css">

        <!-- Fonts -->
        <link rel="stylesheet" href="../fonts/fonts-9644e21d.css">

        <!-- Highlight.js Stylesheets -->
        <link rel="stylesheet" id="mdbook-highlight-css" href="../highlight-493f70e1.css">
        <link rel="stylesheet" id="mdbook-tomorrow-night-css" href="../tomorrow-night-4c0ae647.css">
        <link rel="stylesheet" id="mdbook-ayu-highlight-css" href="../ayu-highlight-3fdfc3ac.css">

        <!-- Custom theme stylesheets -->
        <link rel="stylesheet" href="../theme/custom-f123a102.css">


        <!-- Provide site root and default themes to javascript -->
        <script>
            const path_to_root = "../";
            const default_light_theme = "light";
            const default_dark_theme = "navy";
        </script>
        <!-- Start loading toc.js asap -->
        <script src="../toc-ab958080.js"></script>
    </head>
    <body>
    <div id="mdbook-help-container">
        <div id="mdbook-help-popup">
            <h2 class="mdbook-help-title">Keyboard shortcuts</h2>
            <div>
                <p>Press <kbd>←</kbd> or <kbd>→</kbd> to navigate between chapters</p>
                <p>Press <kbd>?</kbd> to show this help</p>
                <p>Press <kbd>Esc</kbd> to hide this help</p>
            </div>
        </div>
    </div>
    <div id="mdbook-body-container">
        <!-- Work around some values being stored in localStorage wrapped in quotes -->
        <script>
            try {
                let theme = localStorage.getItem('mdbook-theme');
                let sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            const default_theme = window.matchMedia("(prefers-color-scheme: dark)").matches ? default_dark_theme : default_light_theme;
            let theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="mdbook-sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            let sidebar = null;
            const sidebar_toggle = document.getElementById("mdbook-sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
                sidebar_toggle.checked = false;
            }
            if (sidebar === 'visible') {
                sidebar_toggle.checked = true;
            } else {
                html.classList.remove('sidebar-visible');
            }
        </script>

        <nav id="mdbook-sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../toc.html"></iframe>
            </noscript>
            <div id="mdbook-sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="mdbook-page-wrapper" class="page-wrapper">

            <div class="page">
                <div id="mdbook-menu-bar-hover-placeholder"></div>
                <div id="mdbook-menu-bar" class="menu-bar sticky">
                    <div class="left-buttons">
                        <label id="mdbook-sidebar-toggle" class="icon-button" for="mdbook-sidebar-toggle-anchor" title="Toggle Table of Contents" aria-label="Toggle Table of Contents" aria-controls="mdbook-sidebar">
                            <span class=fa-svg><svg xmlns="http://www.w3.org/2000/svg" viewBox="0 0 448 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M0 96C0 78.3 14.3 64 32 64H416c17.7 0 32 14.3 32 32s-14.3 32-32 32H32C14.3 128 0 113.7 0 96zM0 256c0-17.7 14.3-32 32-32H416c17.7 0 32 14.3 32 32s-14.3 32-32 32H32c-17.7 0-32-14.3-32-32zM448 416c0 17.7-14.3 32-32 32H32c-17.7 0-32-14.3-32-32s14.3-32 32-32H416c17.7 0 32 14.3 32 32z"/></svg></span>
                        </label>
                        <button id="mdbook-theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="mdbook-theme-list">
                            <span class=fa-svg><svg xmlns="http://www.w3.org/2000/svg" viewBox="0 0 576 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M371.3 367.1c27.3-3.9 51.9-19.4 67.2-42.9L600.2 74.1c12.6-19.5 9.4-45.3-7.6-61.2S549.7-4.4 531.1 9.6L294.4 187.2c-24 18-38.2 46.1-38.4 76.1L371.3 367.1zm-19.6 25.4l-116-104.4C175.9 290.3 128 339.6 128 400c0 3.9 .2 7.8 .6 11.6c1.8 17.5-10.2 36.4-27.8 36.4H96c-17.7 0-32 14.3-32 32s14.3 32 32 32H240c61.9 0 112-50.1 112-112c0-2.5-.1-5-.2-7.5z"/></svg></span>
                        </button>
                        <ul id="mdbook-theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="mdbook-theme-default_theme">Auto</button></li>
                            <li role="none"><button role="menuitem" class="theme" id="mdbook-theme-light">Light</button></li>
                            <li role="none"><button role="menuitem" class="theme" id="mdbook-theme-rust">Rust</button></li>
                            <li role="none"><button role="menuitem" class="theme" id="mdbook-theme-coal">Coal</button></li>
                            <li role="none"><button role="menuitem" class="theme" id="mdbook-theme-navy">Navy</button></li>
                            <li role="none"><button role="menuitem" class="theme" id="mdbook-theme-ayu">Ayu</button></li>
                        </ul>
                    </div>

                    <h1 class="menu-title">佛、道、儒</h1>

                    <div class="right-buttons">

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('mdbook-sidebar-toggle').setAttribute('aria-expanded', sidebar === 'visible');
                    document.getElementById('mdbook-sidebar').setAttribute('aria-hidden', sidebar !== 'visible');
                    Array.from(document.querySelectorAll('#mdbook-sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="mdbook-content" class="content">
                    <main>
                        <h1 id="四十二章经"><a class="header" href="#四十二章经">四十二章经</a></h1>
<h4 id="第一章"><a class="header" href="#第一章">第一章</a></h4>
<p>佛言：辞亲出家，识心达本，解无为法，名曰沙门。常行二百五十戒，进止清净，为四真道行，成阿罗汉。阿罗汉者，能飞行变化，旷劫寿命，住动天地；次为阿那含，阿那含者，寿终灵神，上十九天，证阿罗汉；次为斯陀含，斯陀含者，一上一还，即得阿罗汉；次为须陀洹，须陀洹者，七死七生，便证阿罗汉。</p>
<p>爱欲断者，如四肢断，不复用之。</p>
<h4 id="第二章"><a class="header" href="#第二章">第二章</a></h4>
<p>佛言：出家沙门者，<u>断欲去爱，识自心源，达佛深理，悟无为法</u>。内无所得，外无所求，心不系道，亦不结业。无念无作，非修非证，不历诸位，而自崇最，名之为道。</p>
<h4 id="第三章"><a class="header" href="#第三章">第三章</a></h4>
<p>佛言：剃除须发，而为沙门。受道法者，去世资财，乞求取足。<u>日中一食，树下一宿，慎勿再矣</u>。<u>使人愚蔽者，爱与欲也</u>。</p>
<h4 id="第四章"><a class="header" href="#第四章">第四章</a></h4>
<p>佛言：众生以十事为善，亦以十事为恶。何等为十？身三、口四、意三。</p>
<ul>
<li>身三者：杀、盗、淫。</li>
<li>口四者：两舌、恶口、妄言、绮语。</li>
<li>意三者：嫉、恚、痴。</li>
</ul>
<p>如是十事，不顺圣道，名十恶行。是恶若止，名十善行耳。</p>
<h4 id="第五章"><a class="header" href="#第五章">第五章</a></h4>
<p>佛言：人有众过而不自悔、顿息其心，罪来赴身，如水归海，渐成深广。</p>
<p>若人有过，自解知非，改恶行善，罪自消灭。如病得汗，渐有痊损耳。</p>
<h4 id="第六章"><a class="header" href="#第六章">第六章</a></h4>
<p>佛言：恶人闻善，故来扰乱者，汝自禁息，当无瞋责。彼来恶者，而自恶之。</p>
<h4 id="第七章"><a class="header" href="#第七章">第七章</a></h4>
<p>佛言：有人闻吾守道，行大仁慈，故致骂佛。佛默不对，骂止。</p>
<p>问曰：子以礼从人，其人不纳，礼归子乎？</p>
<p>对曰：归矣。</p>
<p>佛言：今子骂我，我今不纳，子自持祸，归子身矣。犹响应声，影之随形，终无免离，慎勿为恶。</p>
<h4 id="第八章"><a class="header" href="#第八章">第八章</a></h4>
<p>佛言：<u>恶人害贤者，犹仰天而唾，唾不至天，还从己堕</u>；逆风扬尘，尘不至彼，还坌己身。圣不可毁，祸必灭己。</p>
<h4 id="第九章"><a class="header" href="#第九章">第九章</a></h4>
<p>佛言：博闻爱道，道必难会，守志奉道，其道甚大。</p>
<h4 id="第十章"><a class="header" href="#第十章">第十章</a></h4>
<p>佛言：睹人施道，助之欢喜，得福甚大。沙门问曰：此福尽乎？</p>
<p>佛言：譬如一炬之火，数千百人各以炬来分取，熟食除冥，此炬如故，福亦如之。</p>
<h4 id="第十一章"><a class="header" href="#第十一章">第十一章</a></h4>
<p>佛言：饭恶人百，不如饭一善人；</p>
<p>饭善人千，不如饭一持五戒者；</p>
<p>饭五戒者万，不如饭一须陀洹；</p>
<p>饭百万须陀洹，不如饭一斯陀含；</p>
<p>饭千万斯陀含，不如饭一阿那含；</p>
<p>饭一亿阿那含，不如饭一阿罗汉；</p>
<p>饭十亿阿罗汉，不如饭一辟支佛；</p>
<p>饭百亿辟支佛，不如饭一三世诸佛；</p>
<p>饭千亿三世诸佛，不如饭一无念无住无修无证之者。</p>
<h4 id="第十二章"><a class="header" href="#第十二章">第十二章</a></h4>
<p>佛言：人有二十难：</p>
<p>贫穷布施难，豪贵学道难，<u>弃命必死难</u>。</p>
<p>得睹佛经难，生值佛世难。</p>
<p><u>忍色忍欲难</u>，<u>见好不求难</u>，<u>被辱不瞋难</u>，有势不临难。<u>触事无心难</u>。</p>
<p>广学博究难，<u>除灭我慢难</u>。不轻未学难，<u>心行平等难</u>，<u>不说是非难</u>。</p>
<p>会善知识难，见性学道难，随化度人难。<u>睹境不动难</u>，善解方便难。</p>
<h4 id="第十三章"><a class="header" href="#第十三章">第十三章</a></h4>
<p>沙门问佛：以何因缘，得知宿命，会其至道？</p>
<p>佛言：<u>净心守志</u>，可会至道。譬如磨镜，垢去明存，<u>断欲无求</u>，当得宿命。</p>
<h4 id="第十四章"><a class="header" href="#第十四章">第十四章</a></h4>
<p>沙门问佛：何者为善，何者最大？</p>
<p>佛言：<u>行道守真</u>者善，<u>志与道合</u>者大。</p>
<h4 id="第十五章"><a class="header" href="#第十五章">第十五章</a></h4>
<p>沙门问佛：何者多力，何者最明？</p>
<p>佛言：忍辱多力，不怀恶故，兼加安健。忍者无恶，必为人尊，心垢灭尽，净无瑕秽，是为最明。未有天地，逮於今日，十方所有，无有不见，无有不知，无有不闻，得一切智，可谓明矣。</p>
<h4 id="第十六章"><a class="header" href="#第十六章">第十六章</a></h4>
<p>佛言：大怀爱欲，不见道者，譬如澄水，致手搅之，众人共临，无有睹其影者。<u>人以爱欲交错，心中浊兴，故不见道</u>。汝等沙门，当舍爱欲，<u>爱欲垢尽，道可见矣</u>。</p>
<h4 id="第十七章"><a class="header" href="#第十七章">第十七章</a></h4>
<p>佛言：夫见道者，譬如持炬，入冥室中，其冥即灭，而明独存。学道见谛，无明即灭，而明常存矣。</p>
<h4 id="第十八章"><a class="header" href="#第十八章">第十八章</a></h4>
<p>佛言：吾法念无念念，行无行行，言无言言，修无修修。会者近尔，迷者远乎，言语道断，非物所拘，差之毫厘，失之须臾。</p>
<h4 id="第十九章"><a class="header" href="#第十九章">第十九章</a></h4>
<p>佛言：<u>观天地，念非常，观世界，念非常</u>，<u>观灵觉，即菩提</u>。如是知识，得道疾矣。</p>
<h4 id="第二十章"><a class="header" href="#第二十章">第二十章</a></h4>
<p>佛言：<u>当念身中四大，各自有名，都无我者</u>，我既都无，其如幻耳。</p>
<h4 id="第二十一章"><a class="header" href="#第二十一章">第二十一章</a></h4>
<p>佛言：<u>人随情欲，求於声名，声名显著，身已故矣</u>，贪世常名，而不学道，枉功劳形。譬如烧香，虽人闻香，香之烬矣，危身之火，而在其后。</p>
<h4 id="第二十二章"><a class="header" href="#第二十二章">第二十二章</a></h4>
<p>佛言：<u>财色於人，人之不舍。譬如刀刃有蜜，不足一餐之美，小儿舔之，则有割舌之患</u>。</p>
<h4 id="第二十三章"><a class="header" href="#第二十三章">第二十三章</a></h4>
<p>佛言：<u>人系於妻子舍宅，甚於牢狱，牢狱有散释之期，妻子无远离之念</u>。<u>情爱於色，岂惮驱驰，虽有虎口之患，心存甘伏，投泥自溺，故曰凡夫</u>。透得此门，出尘罗汉。</p>
<h4 id="第二十四章"><a class="header" href="#第二十四章">第二十四章</a></h4>
<p>佛言：爱欲莫甚於色，色之为欲，其大无外，赖有一矣，若使二同，普天之人，无能为道者矣。</p>
<h4 id="第二十五章"><a class="header" href="#第二十五章">第二十五章</a></h4>
<p>佛言：<u>爱欲之人，犹如执炬，逆风而行，必有烧手之患</u>。</p>
<h4 id="第二十六章"><a class="header" href="#第二十六章">第二十六章</a></h4>
<p>天神献玉女於佛，欲坏佛意。</p>
<p>佛言：<u>革囊众秽</u>，尔来何为？去，吾不用。</p>
<p>天神愈敬，因问道意，佛为解说，即得须陀洹果。</p>
<h4 id="第二十七章"><a class="header" href="#第二十七章">第二十七章</a></h4>
<p>佛言：夫为道者，犹木在水，寻流而行。不触两岸，不为人取，不为鬼神所遮，不为洄流所住，亦不腐败。吾保此木，决定入海。<u>学道之人，不为情欲所惑，不为众邪所娆，精进无为</u>。吾保此人，必得道矣。</p>
<h4 id="第二十八章"><a class="header" href="#第二十八章">第二十八章</a></h4>
<p>佛言：<u>慎勿信汝意，汝意不可信</u>，慎勿与色会，色会即祸生。得阿罗汉，乃可信汝意。</p>
<h4 id="第二十九章"><a class="header" href="#第二十九章">第二十九章</a></h4>
<p>佛言：慎勿视女色，亦莫共言语，若与语者，正心思念：‘我为沙门，处於浊世，当如莲华，不为泥污。’</p>
<p>想其老者如母，长者如姊，少者如妹，稚者如子，生度脱心，息灭恶念。</p>
<h4 id="第三十章"><a class="header" href="#第三十章">第三十章</a></h4>
<p>佛言：夫为道者，如被干草，火来须避。<u>道人见欲，必当远之</u>。</p>
<h4 id="第三十一章"><a class="header" href="#第三十一章">第三十一章</a></h4>
<p>佛言：有人患淫不止，欲自断阴。</p>
<p>佛谓之曰：若断其阴，不如断心，心如功曹，功曹若止，从者都息。邪心不止，断阴何益！</p>
<p>佛为说偈：欲生於汝意，意以思想生，二心各寂静，非色亦非行。</p>
<p>佛言：此偈是迦叶佛说。</p>
<h4 id="第三十二章"><a class="header" href="#第三十二章">第三十二章</a></h4>
<p>佛言：人从爱欲生忧，从忧生怖，若离於爱，何忧何怖！</p>
<h4 id="第三十三章"><a class="header" href="#第三十三章">第三十三章</a></h4>
<p>佛言：夫为道者，譬如一人与万人战，挂铠出门。意或怯弱，或半路而退，或格斗而死，或得胜而还。</p>
<p>沙门学道，应当坚持其心，精进勇锐，不畏境前，破灭众魔，而得道果。</p>
<h4 id="第三十四章"><a class="header" href="#第三十四章">第三十四章</a></h4>
<p>沙门夜诵迦叶佛遗教经，其声悲紧，思悔欲退。</p>
<p>佛问之曰：​“汝昔在家，曾为何业？​”</p>
<p>对曰：​“爱弹琴。​”</p>
<p>佛言：​“弦缓如何？​”</p>
<p>对曰：​“不鸣矣。​”​</p>
<p>“弦急如何？​”</p>
<p>对曰：​“声绝矣。​”​</p>
<p>“急缓得中如何？​”</p>
<p>对曰：​“诸音普矣。​”</p>
<p>佛言：​“沙门学道亦然，心若调适，道可得矣。於道若暴，暴即身疲，其身若疲，意即生恼，意若生恼，行即退矣，其行既退，罪必加矣。但清净安乐，道不失矣。​”</p>
<h4 id="第三十五章"><a class="header" href="#第三十五章">第三十五章</a></h4>
<p>佛言：如人锻铁，去滓成器，器即精好。学道之人，<u>去心垢染</u>，行即清净矣。</p>
<h4 id="第三十六章"><a class="header" href="#第三十六章">第三十六章</a></h4>
<p>佛言：人离恶道，得为人难；</p>
<p>既得为人，去女即男难；</p>
<p>既得为男，六根完具难；</p>
<p>六根既具，生中国难；</p>
<p>既生中国，值佛世难；</p>
<p>既值佛世，遇道者难；</p>
<p>既得遇道，兴信心难；</p>
<p>既兴信心，发菩提心难；</p>
<p>既发菩提心，无修无证难。</p>
<h4 id="第三十七章"><a class="header" href="#第三十七章">第三十七章</a></h4>
<p>佛言：佛子离吾数千里，忆念吾戒，必得道果；在吾左右，虽常见吾，不顺吾戒，终不得道。</p>
<h4 id="第三十八章"><a class="header" href="#第三十八章">第三十八章</a></h4>
<p>佛问沙门：人命在几间？</p>
<p>对曰：数日间。</p>
<p>佛言：子未闻道。</p>
<p>复问一沙门：人命在几间？</p>
<p>对曰：饭食间。</p>
<p>佛言：子未闻道。</p>
<p>复问一沙门：<u>人命在几间</u>？</p>
<p>对曰：<u>呼吸间</u>。</p>
<p>佛言：善哉，子知道矣！</p>
<h4 id="第三十九章"><a class="header" href="#第三十九章">第三十九章</a></h4>
<p>佛言：学佛道者，佛所言说，皆应信顺。譬如食蜜，中边皆甜，吾经亦尔。</p>
<h4 id="第四十章"><a class="header" href="#第四十章">第四十章</a></h4>
<p>佛言：沙门行道，无如磨牛。身虽行道，心道不行，心道若行，何用行道。</p>
<h4 id="第四十一章"><a class="header" href="#第四十一章">第四十一章</a></h4>
<p>佛言：<u>夫为道者，如牛负重，行深泥中。疲极，不敢左右顾视，出离淤泥，乃可苏息。沙门当观情欲，甚於淤泥，直心念道，可免苦矣</u>。</p>
<h4 id="第四十二章"><a class="header" href="#第四十二章">第四十二章</a></h4>
<p>佛言：吾视王侯之位，如过隙尘；</p>
<p>视金玉之宝，如瓦砾；</p>
<p>视纨素之服，如敝帛；</p>
<p>视大千界，如一诃子；</p>
<p>视阿耨池水，如涂足油；</p>
<p>视方便门，如化宝聚；</p>
<p>视无上乘，如梦金帛；</p>
<p>视佛道，如眼前华；</p>
<p>视禅定，如须弥柱；</p>
<p>视涅槃，如昼夕寤；</p>
<p>视倒正，如六龙舞；</p>
<p>视平等，如一真地；</p>
<p>视兴化，如四时木。</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../Buddhism/XinJing.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M41.4 233.4c-12.5 12.5-12.5 32.8 0 45.3l160 160c12.5 12.5 32.8 12.5 45.3 0s12.5-32.8 0-45.3L109.3 256 246.6 118.6c12.5-12.5 12.5-32.8 0-45.3s-32.8-12.5-45.3 0l-160 160z"/></svg></span>
                            </a>

                            <a rel="next prefetch" href="../Buddhism/TanJing.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M278.6 233.4c12.5 12.5 12.5 32.8 0 45.3l-160 160c-12.5 12.5-32.8 12.5-45.3 0s-12.5-32.8 0-45.3L210.7 256 73.4 118.6c-12.5-12.5-12.5-32.8 0-45.3s32.8-12.5 45.3 0l160 160z"/></svg></span>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../Buddhism/XinJing.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M41.4 233.4c-12.5 12.5-12.5 32.8 0 45.3l160 160c12.5 12.5 32.8 12.5 45.3 0s12.5-32.8 0-45.3L109.3 256 246.6 118.6c12.5-12.5 12.5-32.8 0-45.3s-32.8-12.5-45.3 0l-160 160z"/></svg></span>
                    </a>

                    <a rel="next prefetch" href="../Buddhism/TanJing.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M278.6 233.4c12.5 12.5 12.5 32.8 0 45.3l-160 160c-12.5 12.5-32.8 12.5-45.3 0s-12.5-32.8 0-45.3L210.7 256 73.4 118.6c-12.5-12.5-12.5-32.8 0-45.3s32.8-12.5 45.3 0l160 160z"/></svg></span>
                    </a>
            </nav>

        </div>

        <template id=fa-eye><span class=fa-svg><svg xmlns="http://www.w3.org/2000/svg" viewBox="0 0 576 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M288 32c-80.8 0-145.5 36.8-192.6 80.6C48.6 156 17.3 208 2.5 243.7c-3.3 7.9-3.3 16.7 0 24.6C17.3 304 48.6 356 95.4 399.4C142.5 443.2 207.2 480 288 480s145.5-36.8 192.6-80.6c46.8-43.5 78.1-95.4 93-131.1c3.3-7.9 3.3-16.7 0-24.6c-14.9-35.7-46.2-87.7-93-131.1C433.5 68.8 368.8 32 288 32zM432 256c0 79.5-64.5 144-144 144s-144-64.5-144-144s64.5-144 144-144s144 64.5 144 144zM288 192c0 35.3-28.7 64-64 64c-11.5 0-22.3-3-31.6-8.4c-.2 2.8-.4 5.5-.4 8.4c0 53 43 96 96 96s96-43 96-96s-43-96-96-96c-2.8 0-5.6 .1-8.4 .4c5.3 9.3 8.4 20.1 8.4 31.6z"/></svg></span></template>
        <template id=fa-eye-slash><span class=fa-svg><svg xmlns="http://www.w3.org/2000/svg" viewBox="0 0 640 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M38.8 5.1C28.4-3.1 13.3-1.2 5.1 9.2S-1.2 34.7 9.2 42.9l592 464c10.4 8.2 25.5 6.3 33.7-4.1s6.3-25.5-4.1-33.7L525.6 386.7c39.6-40.6 66.4-86.1 79.9-118.4c3.3-7.9 3.3-16.7 0-24.6c-14.9-35.7-46.2-87.7-93-131.1C465.5 68.8 400.8 32 320 32c-68.2 0-125 26.3-169.3 60.8L38.8 5.1zM223.1 149.5C248.6 126.2 282.7 112 320 112c79.5 0 144 64.5 144 144c0 24.9-6.3 48.3-17.4 68.7L408 294.5c5.2-11.8 8-24.8 8-38.5c0-53-43-96-96-96c-2.8 0-5.6 .1-8.4 .4c5.3 9.3 8.4 20.1 8.4 31.6c0 10.2-2.4 19.8-6.6 28.3l-90.3-70.8zm223.1 298L373 389.9c-16.4 6.5-34.3 10.1-53 10.1c-79.5 0-144-64.5-144-144c0-6.9 .5-13.6 1.4-20.2L83.1 161.5C60.3 191.2 44 220.8 34.5 243.7c-3.3 7.9-3.3 16.7 0 24.6c14.9 35.7 46.2 87.7 93 131.1C174.5 443.2 239.2 480 320 480c47.8 0 89.9-12.9 126.2-32.5z"/></svg></span></template>
        <template id=fa-copy><span class=fa-svg><svg xmlns="http://www.w3.org/2000/svg" viewBox="0 0 512 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M502.6 70.63l-61.25-61.25C435.4 3.371 427.2 0 418.7 0H255.1c-35.35 0-64 28.66-64 64l.0195 256C192 355.4 220.7 384 256 384h192c35.2 0 64-28.8 64-64V93.25C512 84.77 508.6 76.63 502.6 70.63zM464 320c0 8.836-7.164 16-16 16H255.1c-8.838 0-16-7.164-16-16L239.1 64.13c0-8.836 7.164-16 16-16h128L384 96c0 17.67 14.33 32 32 32h47.1V320zM272 448c0 8.836-7.164 16-16 16H63.1c-8.838 0-16-7.164-16-16L47.98 192.1c0-8.836 7.164-16 16-16H160V128H63.99c-35.35 0-64 28.65-64 64l.0098 256C.002 483.3 28.66 512 64 512h192c35.2 0 64-28.8 64-64v-32h-47.1L272 448z"/></svg></span></template>
        <template id=fa-play><span class=fa-svg><svg xmlns="http://www.w3.org/2000/svg" viewBox="0 0 384 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M73 39c-14.8-9.1-33.4-9.4-48.5-.9S0 62.6 0 80V432c0 17.4 9.4 33.4 24.5 41.9s33.7 8.1 48.5-.9L361 297c14.3-8.7 23-24.2 23-41s-8.7-32.2-23-41L73 39z"/></svg></span></template>
        <template id=fa-clock-rotate-left><span class=fa-svg><svg xmlns="http://www.w3.org/2000/svg" viewBox="0 0 512 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M75 75L41 41C25.9 25.9 0 36.6 0 57.9V168c0 13.3 10.7 24 24 24H134.1c21.4 0 32.1-25.9 17-41l-30.8-30.8C155 85.5 203 64 256 64c106 0 192 86 192 192s-86 192-192 192c-40.8 0-78.6-12.7-109.7-34.4c-14.5-10.1-34.4-6.6-44.6 7.9s-6.6 34.4 7.9 44.6C151.2 495 201.7 512 256 512c141.4 0 256-114.6 256-256S397.4 0 256 0C185.3 0 121.3 28.7 75 75zm181 53c-13.3 0-24 10.7-24 24V256c0 6.4 2.5 12.5 7 17l72 72c9.4 9.4 24.6 9.4 33.9 0s9.4-24.6 0-33.9l-65-65V152c0-13.3-10.7-24-24-24z"/></svg></span></template>



        <script>
            window.playground_copyable = true;
        </script>



        <script src="../clipboard-1626706a.min.js"></script>
        <script src="../highlight-abc7f01d.js"></script>
        <script src="../book-a0b12cfe.js"></script>

        <!-- Custom JS scripts -->



    </div>
    </body>
</html>
