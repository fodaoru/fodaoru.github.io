<!DOCTYPE HTML>
<html lang="zh-cn" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>达摩悟性论 - 佛、道、儒</title>


        <!-- Custom HTML head -->

        <meta name="description" content="">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../favicon-de23e50b.svg">
        <link rel="shortcut icon" href="../../favicon-8114d1fc.png">
        <link rel="stylesheet" href="../../css/variables-8adf115d.css">
        <link rel="stylesheet" href="../../css/general-2459343d.css">
        <link rel="stylesheet" href="../../css/chrome-ae938929.css">

        <!-- Fonts -->
        <link rel="stylesheet" href="../../fonts/fonts-9644e21d.css">

        <!-- Highlight.js Stylesheets -->
        <link rel="stylesheet" id="mdbook-highlight-css" href="../../highlight-493f70e1.css">
        <link rel="stylesheet" id="mdbook-tomorrow-night-css" href="../../tomorrow-night-4c0ae647.css">
        <link rel="stylesheet" id="mdbook-ayu-highlight-css" href="../../ayu-highlight-3fdfc3ac.css">

        <!-- Custom theme stylesheets -->
        <link rel="stylesheet" href="../../theme/custom-f123a102.css">


        <!-- Provide site root and default themes to javascript -->
        <script>
            const path_to_root = "../../";
            const default_light_theme = "light";
            const default_dark_theme = "navy";
        </script>
        <!-- Start loading toc.js asap -->
        <script src="../../toc-17ad3fee.js"></script>
    </head>
    <body>
    <div id="mdbook-help-container">
        <div id="mdbook-help-popup">
            <h2 class="mdbook-help-title">Keyboard shortcuts</h2>
            <div>
                <p>Press <kbd>←</kbd> or <kbd>→</kbd> to navigate between chapters</p>
                <p>Press <kbd>?</kbd> to show this help</p>
                <p>Press <kbd>Esc</kbd> to hide this help</p>
            </div>
        </div>
    </div>
    <div id="mdbook-body-container">
        <!-- Work around some values being stored in localStorage wrapped in quotes -->
        <script>
            try {
                let theme = localStorage.getItem('mdbook-theme');
                let sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            const default_theme = window.matchMedia("(prefers-color-scheme: dark)").matches ? default_dark_theme : default_light_theme;
            let theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="mdbook-sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            let sidebar = null;
            const sidebar_toggle = document.getElementById("mdbook-sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
                sidebar_toggle.checked = false;
            }
            if (sidebar === 'visible') {
                sidebar_toggle.checked = true;
            } else {
                html.classList.remove('sidebar-visible');
            }
        </script>

        <nav id="mdbook-sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../toc.html"></iframe>
            </noscript>
            <div id="mdbook-sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="mdbook-page-wrapper" class="page-wrapper">

            <div class="page">
                <div id="mdbook-menu-bar-hover-placeholder"></div>
                <div id="mdbook-menu-bar" class="menu-bar sticky">
                    <div class="left-buttons">
                        <label id="mdbook-sidebar-toggle" class="icon-button" for="mdbook-sidebar-toggle-anchor" title="Toggle Table of Contents" aria-label="Toggle Table of Contents" aria-controls="mdbook-sidebar">
                            <span class=fa-svg><svg xmlns="http://www.w3.org/2000/svg" viewBox="0 0 448 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M0 96C0 78.3 14.3 64 32 64H416c17.7 0 32 14.3 32 32s-14.3 32-32 32H32C14.3 128 0 113.7 0 96zM0 256c0-17.7 14.3-32 32-32H416c17.7 0 32 14.3 32 32s-14.3 32-32 32H32c-17.7 0-32-14.3-32-32zM448 416c0 17.7-14.3 32-32 32H32c-17.7 0-32-14.3-32-32s14.3-32 32-32H416c17.7 0 32 14.3 32 32z"/></svg></span>
                        </label>
                        <button id="mdbook-theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="mdbook-theme-list">
                            <span class=fa-svg><svg xmlns="http://www.w3.org/2000/svg" viewBox="0 0 576 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M371.3 367.1c27.3-3.9 51.9-19.4 67.2-42.9L600.2 74.1c12.6-19.5 9.4-45.3-7.6-61.2S549.7-4.4 531.1 9.6L294.4 187.2c-24 18-38.2 46.1-38.4 76.1L371.3 367.1zm-19.6 25.4l-116-104.4C175.9 290.3 128 339.6 128 400c0 3.9 .2 7.8 .6 11.6c1.8 17.5-10.2 36.4-27.8 36.4H96c-17.7 0-32 14.3-32 32s14.3 32 32 32H240c61.9 0 112-50.1 112-112c0-2.5-.1-5-.2-7.5z"/></svg></span>
                        </button>
                        <ul id="mdbook-theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="mdbook-theme-default_theme">Auto</button></li>
                            <li role="none"><button role="menuitem" class="theme" id="mdbook-theme-light">Light</button></li>
                            <li role="none"><button role="menuitem" class="theme" id="mdbook-theme-rust">Rust</button></li>
                            <li role="none"><button role="menuitem" class="theme" id="mdbook-theme-coal">Coal</button></li>
                            <li role="none"><button role="menuitem" class="theme" id="mdbook-theme-navy">Navy</button></li>
                            <li role="none"><button role="menuitem" class="theme" id="mdbook-theme-ayu">Ayu</button></li>
                        </ul>
                    </div>

                    <h1 class="menu-title">佛、道、儒</h1>

                    <div class="right-buttons">

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('mdbook-sidebar-toggle').setAttribute('aria-expanded', sidebar === 'visible');
                    document.getElementById('mdbook-sidebar').setAttribute('aria-hidden', sidebar !== 'visible');
                    Array.from(document.querySelectorAll('#mdbook-sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="mdbook-content" class="content">
                    <main>
                        <h1 id="达摩悟性论"><a class="header" href="#达摩悟性论">达摩悟性论</a></h1>
<h3 id="第一"><a class="header" href="#第一">第一</a></h3>
<p>夫道者，以寂灭为体；修者，以离相为宗。</p>
<p>故经云：​“寂灭是菩提，灭诸相故。​”</p>
<p>佛者，觉也；人有觉心，得菩提道，故名为佛。</p>
<p>经云：​“离一切诸相，即名诸佛。​”</p>
<p>是知有相，是无相之相。</p>
<p>不可以眼见，唯可以智知。</p>
<p>若闻此法者，生一念信心，此人已发大乘，超三界。</p>
<p>    </p>
<h3 id="第二"><a class="header" href="#第二">第二</a></h3>
<p>三界者：贪、嗔、痴是。</p>
<p>返贪、嗔、痴为戒、定、慧，即名超三界。</p>
<p>然贪、嗔、痴亦无实性。但据众生而言矣，若能返照，了了见贪、嗔、痴性即是佛性，贪、嗔、痴外更无别有佛性。</p>
<p>经云：​“诸佛从本来，常处于三毒，长养于白法，而成于世尊。​”三毒者：贪、嗔、痴也。</p>
<p>    </p>
<h3 id="第三"><a class="header" href="#第三">第三</a></h3>
<p>言大乘最上乘者，皆是菩萨所行之处，无所不乘，亦无所乘，终日乘未尝乘，此为佛乘。</p>
<p>经云：​“无乘为佛乘也。​”</p>
<p>若人知六根不实，五蕴假名，遍体求之，必无定处，当知此人解佛语。</p>
<p>经云：​“五蕴窟宅名禅院。内照开解即大乘门。​”</p>
<p>可不明哉！</p>
<p>    </p>
<h4 id="第四"><a class="header" href="#第四">第四</a></h4>
<p>不忆一切法，乃名为禅定。</p>
<p>若了此言者，行住坐卧皆禅定。</p>
<p>知心是空，名为见佛。</p>
<p>何以故？十方诸佛皆以无心，不见于心，名为见佛。</p>
<p>舍身不吝，名大布施。</p>
<p>离诸动定，名大坐禅。</p>
<p>何以故？凡夫一向动，小乘一向定，谓出过凡夫小乘之坐禅，名大坐禅。</p>
<p>若作此会者，一切诸相不求自解，一切诸病不治自差，此皆大禅定力。</p>
<p>    </p>
<h3 id="第五"><a class="header" href="#第五">第五</a></h3>
<p>凡将心求法者为迷，不将心求法者为悟。</p>
<p>不著文字名解脱；不染六尘名护法；出离生死名出家；不受后有名得道；不生妄想名涅槃；不处无明为大智慧；无烦恼处名般涅槃；无心相处名为菩提。</p>
<p>迷时有此岸，悟时无此岸。</p>
<p>何以故？为凡夫一向住此。</p>
<p>若觉最上乘者，心不住此，亦不住彼，故能离于此彼岸也。</p>
<p>若见彼岸异于此岸，此人之心，已得无禅定。</p>
<p>    </p>
<h3 id="第六"><a class="header" href="#第六">第六</a></h3>
<p>烦恼名众生，悟解名菩提，亦不一不异，只隔其迷悟耳。</p>
<p>迷时有世间可出，悟时无世间可出。</p>
<p>平等法中，不见凡夫异于圣人。</p>
<p>经云：​“平等法者，凡夫不能入，圣人不能行。平等法者，唯有大菩萨与诸佛如来行也。​”</p>
<p>若见生异于死，动异于静，皆名不平等。</p>
<p>不见烦恼异于涅槃，是名平等。</p>
<p>何以故？烦恼与涅槃，同一性空故。</p>
<p>是以小乘人妄断烦恼，妄入涅槃，为涅槃所滞。</p>
<p>菩萨知烦恼性空，即不离空，故常在涅槃。</p>
<p>    </p>
<h3 id="第七"><a class="header" href="#第七">第七</a></h3>
<p>涅槃者：涅而不生，槃而不死，出离生死，出般涅槃。</p>
<p>心无去来，即入涅槃。</p>
<p>是知涅槃即是空心。</p>
<p>诸佛入涅槃者，为在无妄想处。</p>
<p>菩萨入道场者，即是无烦恼处。</p>
<p>空闲处者，即是无贪、嗔、痴也。</p>
<p>贪为欲界、嗔为色界、痴为无色界，若一念心生，即入三界；一念心灭，即出三界。</p>
<p>是知三界生灭，万法有无，皆由一心。</p>
<p>    </p>
<h3 id="第八"><a class="header" href="#第八">第八</a></h3>
<p>凡言一法者：似破瓦石竹木无情之物。</p>
<p>若知心是假名，无有实体，即知自家之心亦是非有，亦是非无。</p>
<p>何以故？凡夫一向生心，名为有；小乘一向灭心，名为无；菩萨与佛未曾生心，未曾灭心，名为非有非无心；非有非无心，此名为中道。</p>
<p>是知持心学法，则心法俱迷；不持心学法，则心法俱悟。</p>
<p>凡迷者：迷于悟；悟者：悟于迷。</p>
<p>正见之人，知心空无，即超迷悟。</p>
<p>无有迷悟，始名正解、正见。</p>
<p>    </p>
<h3 id="第九"><a class="header" href="#第九">第九</a></h3>
<p>色不自色，由心故色；心不自心，由色故心；是知心色两相俱生灭。</p>
<p>有者有于无，无者无于有，是名真见。</p>
<p>夫真见者，无所不见，亦无所见，见满十方，未曾有见。</p>
<p>何以故？无所见故，见无见故，见非见故。</p>
<p>凡夫所见，皆名妄想。</p>
<p>若寂灭无见，始名真见。</p>
<p>心境相对，见生于中，若内不起心，则外不生境，境心俱净，乃名为真见。</p>
<p>作此解时，乃名正见。</p>
<p>    </p>
<h3 id="第十"><a class="header" href="#第十">第十</a></h3>
<p>不见一切法，乃名得道；不解一切法，乃名解法。</p>
<p>何以故？见与不见，俱不见故；解与不解，俱不解故。</p>
<p><u>无见之见，乃名真见；无解之解，乃名大解</u>。</p>
<p>夫正见者：非直见于见，亦乃见于不见。</p>
<p>真解者：非直解于解，亦乃解于无解。</p>
<p>凡有所解，皆名不解；无所解者，始名正解；解与不解，俱非解也。</p>
<p>经云：​“不舍智慧名愚痴。​”</p>
<p>以心为空，解与不解俱是真；以心为有，解与不解俱是妄。</p>
<p>若解时法逐人，若不解时人逐法。</p>
<p>若法逐于人，则非法成法；若人逐于法，则法成非法。</p>
<p>若人逐于法，则法皆妄；若法逐于人，则法皆真。</p>
<p>是以圣人亦不将心求法，亦不将法求心，亦不将心求心，亦不将法求法。</p>
<p>所以心不生法，法不生心，心法两寂，故常为在定。</p>
<p>    </p>
<h3 id="第十一"><a class="header" href="#第十一">第十一</a></h3>
<p>众生心生，则佛法灭；众生心灭，则佛法生。</p>
<p>心生则真法灭，心灭则真法生。</p>
<p>已知一切法各各不相属，是名得道人。</p>
<p>知心不属一切法，此人常在道场。</p>
<p>    </p>
<h3 id="第十二"><a class="header" href="#第十二">第十二</a></h3>
<p>迷时有罪，解时无罪。</p>
<p>何以故？罪性空故。</p>
<p>若迷时无罪见罪，若解时即罪非罪。</p>
<p>何以故？罪无罪处所故。</p>
<p>经云：​“诸法无性，真用莫疑，疑即成罪。​”</p>
<p>何以故？罪因疑惑而生。</p>
<p>若作此解者，前世罪业即为消灭。</p>
<p>迷时六识五阴皆是烦恼生死法，悟时六识五阴皆是涅槃无生死法。</p>
<p>修道人不外求道。</p>
<p>何以故？知心是道；若得心时，无心可得；若得道时，无道可得。</p>
<p>若言将心求道得者，皆名邪见。</p>
<p>迷时有佛有法，悟无佛无法。</p>
<p>何以故？悟即是佛法。</p>
<p>    </p>
<h3 id="第十三"><a class="header" href="#第十三">第十三</a></h3>
<p>夫修道者：身灭道成。</p>
<p>亦如甲拆树。</p>
<p>生此业报身，念念无常，无一定法，但随念修之；亦不得厌生死，亦不得爱生死；但念念之中，不得妄想；则生证有余涅槃，死入无生法忍。</p>
<p>眼见色时，不染于色；耳闻声时，不染于声；皆解脱也。</p>
<p>眼不著色，眼为禅门；耳不著声，耳为禅门。</p>
<p>总而言，见色有见色性，不著常解脱；见色相者常系缚。</p>
<p>不为烦恼所系缚者，即名解脱，更无别解脱。</p>
<p>善观色者，色不生心，心不生色，即色与心俱清净。</p>
<p>无妄想时，一心是一佛国；有妄想时，一心一地狱。</p>
<p>众生造作妄想，以心生心，故常在地狱。</p>
<p>菩萨观察妄想，不以心生心，常在佛国。</p>
<p>若不以心生心，则心心入空，念念归静，从一佛国至一佛国。</p>
<p>若以心生心，则心心不静，念念归动，从一地狱历一地狱。</p>
<p>若一念心起，则有善恶二业，有天堂地狱；若一念心不起，即无善恶二业，亦无天堂地狱。</p>
<p>为体非有非无，在凡即有，在圣即无。</p>
<p>圣人无其心，故胸臆空洞，与天同量。</p>
<p>此已下并是大道中证，非小乘及凡夫境界也。</p>
<p>心得涅槃时，即不见有涅槃。</p>
<p>何以故？心是涅槃。若心外更见涅槃，此名著邪见也。</p>
<p>一切烦恼为如来种心，为因烦恼而得智慧。</p>
<p>只可道烦恼生如来，不可得道烦恼是如来。</p>
<p>故身心为田畴，烦恼为种子，智慧为萌芽，如来喻于谷也。</p>
<p>佛在心中，如香在树中；烦恼若尽，佛从心出；朽腐若尽，香从树出，即知树外无香，心外无佛。</p>
<p>若树外有香，即是他香；心外有佛，即是他佛。</p>
<p>    </p>
<h3 id="第十四"><a class="header" href="#第十四">第十四</a></h3>
<p>心中有三毒者，是名国土秽恶；心中无三毒者，是名国土清净。</p>
<p>经云：​“若使国土不净，秽恶充满，诸佛世尊于中出者，无有此事。​”</p>
<p>不净秽恶者，即无明三毒是；诸佛世尊者，即清净觉悟心是。</p>
<p>一切言语无非佛法；若能无其所言，而尽日言是道；若能有其所言，即终日默而非道。</p>
<p>是故如来言不乘默，默不乘言，言不离默；悟此言默者，皆在三昧。</p>
<p>若知时而言，言亦解脱；若不知时而默，默亦系缚。</p>
<p>是故言若离相，言亦名解脱；默若著相，默即是系缚。</p>
<p>    </p>
<h3 id="第十五"><a class="header" href="#第十五">第十五</a></h3>
<p>夫文字者：本性解脱。</p>
<p>文字不能就系缚，系缚自本来未就文字。</p>
<p>法无高下，若见高下非法也。</p>
<p>非法为筏，是法为人筏者。</p>
<p>人乘其筏者，即得渡于非法，则是法也。</p>
<p>若世俗言，即有男女贵贱；以道言之，即无男女贵贱。</p>
<p>以是天女悟道，不变女形；车匿解真，宁移贱称乎？此盖非男女贵贱，皆由一相也。</p>
<p>天女于十二年中，求女相了不可得，即知于十二年中，求男相亦不可得。</p>
<p>十二年者，即十二入是也。</p>
<p>    </p>
<h3 id="第十六"><a class="header" href="#第十六">第十六</a></h3>
<p>离心无佛，离佛无心；亦如离水无冰，亦如离冰无水。</p>
<p>凡言离心者，非是远离于心，但使不著心相。</p>
<p>经云：​“不见相，名为见佛。​”</p>
<p>即是离心相也。离佛无心者；言佛从心出，心能生佛。</p>
<p>然佛从心生，而心未尝生于佛。亦如鱼生于水，水不生于鱼。</p>
<p>欲观于鱼，未见鱼，而先见水；欲观佛者，未见佛，而先见心。</p>
<p>即知已见鱼者，忘于水；已见佛者，忘于心。</p>
<p>若不忘于心，尚为心所惑；若不忘于水，尚被水所迷。</p>
<p>    </p>
<h3 id="第十七"><a class="header" href="#第十七">第十七</a></h3>
<p>众生与菩提，亦如冰之与水；</p>
<p>为三毒所烧，即名为众生；为三解脱所净，即名菩提。</p>
<p>为三冬所冻，即名为冰；为三夏所消，即名为水。</p>
<p>若舍却冰，即无别水；若弃却众生，则无别菩提。</p>
<p>明知冰性即是水性，水性即是冰性。众生性者，即菩提性也。</p>
<p>众生与菩提同一性，亦如乌头与附子共根耳；但时节不同，迷异境故，有众生菩提二名矣。</p>
<p>是以蛇化为龙，不改其鳞；凡变为圣，不改其面。</p>
<p>但知心者智内，照身者戒外。</p>
<p>真众生度佛，佛度众生，是名平等。</p>
<p>众生度佛者，烦恼生悟解；佛度众生者，悟解灭烦恼。</p>
<p>是知非无烦恼，非无悟解；是知非烦恼无以生悟解，非悟解无以灭烦恼。</p>
<p>若迷时佛度众生，若悟时众生度佛。</p>
<p>何以故？佛不自成，皆由众生度故。</p>
<p>诸佛以无明为父，贪爱为母，无明贪爱皆是众生别名也。</p>
<p>众生与无明，亦如左掌与右掌，更无别也。</p>
<p>迷时在此岸，悟时在彼岸。</p>
<p>若知心空不见相，则离迷悟；既离迷悟，亦无彼岸。</p>
<p>如来不在此岸，亦不在彼岸，不在中流。</p>
<p>中流者，小乘人也；此岸者，凡夫也；彼岸菩提也。</p>
<p>    </p>
<h3 id="第十八"><a class="header" href="#第十八">第十八</a></h3>
<p>佛有三身者：化身、报身、法身；化身亦云应身。</p>
<p>若众生常作善时即化身，现修智慧时即报身，现觉无为即法身。</p>
<p>常现飞腾十方随宜救济者，化身佛也。</p>
<p>若断惑即是雪山成道，报身佛也。</p>
<p>无言无说，无作无得，湛然常住，法身佛也。</p>
<p>若论至理，一佛尚无，何得有三？</p>
<p>此谓三身者，但据人智也。</p>
<p>人有上中下说，下智之人妄兴福力也，妄见化身佛；中智之人妄断烦恼，妄见报身佛；上智之人妄证菩提，妄见法身佛；上上智之人内照圆寂，明心即佛，不待心而得佛智，知三身与万法皆不可取不可说，此即解脱心，成于大道。</p>
<p>经云：​“佛不说法，不度众生，不证菩提。​”</p>
<p>此之谓矣！</p>
<p>    </p>
<h3 id="第十九"><a class="header" href="#第十九">第十九</a></h3>
<p>众生造业，业不造众生。</p>
<p>今世造业，后世受报，无有脱时。</p>
<p>唯有至人，于此身中，不造诸业，故不受报。</p>
<p>经云：​“诸业不造，自然得道。​”</p>
<p>岂虚言哉！人能造业，业不能造人；人若造业，业与人俱生；人若不造业，业与人俱灭。</p>
<p>是知业由人造，人由业生。</p>
<p>人若不造业，即业无由生人也。</p>
<p>亦如人能弘道，道不能弘人。</p>
<p>今之凡夫，往往造业，妄说无报，岂不苦哉？若以至少而理想前心，造后心报，何有脱时？若前心不造，即后心无报，复安妄见业报？</p>
<p>    </p>
<h3 id="第二十"><a class="header" href="#第二十">第二十</a></h3>
<p>经云：​“虽信有佛，言佛苦行，是名邪见。 虽信有佛，言佛有金锵马麦之报，是名信不具足，是名一阐提。​”</p>
<p>解圣法名为圣人，解凡法者名为凡夫。</p>
<p>但能舍凡法就圣法，即凡夫成圣人矣。</p>
<p>世间愚人，但欲远求圣人，不信慧解之心为圣人也。</p>
<p>经云：​“无智人中，莫说此经。​”</p>
<p>经云：​“心也法也，无智之人，不信此心。解法成于圣人，但欲远外求学，爱慕空中佛像光明香色等事，皆堕邪见，失心狂乱。​”</p>
<p>经云：​“若见诸相非相，即见如来。​”</p>
<p>    </p>
<h3 id="第二十一"><a class="header" href="#第二十一">第二十一</a></h3>
<p>八万四千法门，尽由一心而起。</p>
<p>若心相内净，犹如虚空，即出离身心内八万四千烦恼为病本也。</p>
<p>凡夫当生忧死，饱临愁饥，皆名大惑。</p>
<p>所以圣人不谋其前，不虑其后，无恋当今，念念归道。</p>
<p>若未悟此大理者，即须早求人天之善，无令两失。</p>
<p>    </p>
<h3 id="第二十二"><a class="header" href="#第二十二">第二十二</a></h3>
<p>夜坐偈云：</p>
<blockquote>
<p>一更端坐结跏趺，怡神寂照泯同虚。</p>
<p>旷劫由来不生灭，何须生灭灭无余。</p>
<p>一切诸法皆如幻，本性自空那用除。</p>
<p>若识心性非形像，湛然不动自真如。</p>
<p>二更凝神转明净，不起忆想同真性。</p>
<p>森罗万像并归空，更执有空还是病。</p>
<p>诸法本自非空有，凡夫妄想论邪正。</p>
<p>若能不二其居怀，谁道即凡非是圣。</p>
<p>三更心净等虚空，遍满十方无不通。</p>
<p>山河石壁无能障，恒沙世界在其中。</p>
<p>世界本性真如性，亦无无性即含融。</p>
<p>非但诸佛能如此，有情之类并皆同。</p>
<p>四更无灭亦无生，量与虚空法界平。</p>
<p>无去无来无起灭，非有非无非暗明。</p>
<p>不起诸见如来见，无名可名真佛名。</p>
<p>唯有悟者应能识，未会众生由若盲。</p>
<p>五更般若照无边，不起一念历三千。</p>
<p>欲见真如平等性，慎勿生心即目前。</p>
<p>妙理玄奥非心测，不用寻逐令疲极。</p>
<p>若能无念即真求，更若有求还不识。</p>
</blockquote>
<p>达摩大师《悟性论》终。</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../Buddhism/Lun/DaMoPoXiang.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M41.4 233.4c-12.5 12.5-12.5 32.8 0 45.3l160 160c12.5 12.5 32.8 12.5 45.3 0s12.5-32.8 0-45.3L109.3 256 246.6 118.6c12.5-12.5 12.5-32.8 0-45.3s-32.8-12.5-45.3 0l-160 160z"/></svg></span>
                            </a>

                            <a rel="next prefetch" href="../../Buddhism/Lun/QingJingDao.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M278.6 233.4c12.5 12.5 12.5 32.8 0 45.3l-160 160c-12.5 12.5-32.8 12.5-45.3 0s-12.5-32.8 0-45.3L210.7 256 73.4 118.6c-12.5-12.5-12.5-32.8 0-45.3s32.8-12.5 45.3 0l160 160z"/></svg></span>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../Buddhism/Lun/DaMoPoXiang.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M41.4 233.4c-12.5 12.5-12.5 32.8 0 45.3l160 160c12.5 12.5 32.8 12.5 45.3 0s12.5-32.8 0-45.3L109.3 256 246.6 118.6c12.5-12.5 12.5-32.8 0-45.3s-32.8-12.5-45.3 0l-160 160z"/></svg></span>
                    </a>

                    <a rel="next prefetch" href="../../Buddhism/Lun/QingJingDao.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <span class=fa-svg><svg xmlns="http://www.w3.org/2000/svg" viewBox="0 0 320 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M278.6 233.4c12.5 12.5 12.5 32.8 0 45.3l-160 160c-12.5 12.5-32.8 12.5-45.3 0s-12.5-32.8 0-45.3L210.7 256 73.4 118.6c-12.5-12.5-12.5-32.8 0-45.3s32.8-12.5 45.3 0l160 160z"/></svg></span>
                    </a>
            </nav>

        </div>

        <template id=fa-eye><span class=fa-svg><svg xmlns="http://www.w3.org/2000/svg" viewBox="0 0 576 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M288 32c-80.8 0-145.5 36.8-192.6 80.6C48.6 156 17.3 208 2.5 243.7c-3.3 7.9-3.3 16.7 0 24.6C17.3 304 48.6 356 95.4 399.4C142.5 443.2 207.2 480 288 480s145.5-36.8 192.6-80.6c46.8-43.5 78.1-95.4 93-131.1c3.3-7.9 3.3-16.7 0-24.6c-14.9-35.7-46.2-87.7-93-131.1C433.5 68.8 368.8 32 288 32zM432 256c0 79.5-64.5 144-144 144s-144-64.5-144-144s64.5-144 144-144s144 64.5 144 144zM288 192c0 35.3-28.7 64-64 64c-11.5 0-22.3-3-31.6-8.4c-.2 2.8-.4 5.5-.4 8.4c0 53 43 96 96 96s96-43 96-96s-43-96-96-96c-2.8 0-5.6 .1-8.4 .4c5.3 9.3 8.4 20.1 8.4 31.6z"/></svg></span></template>
        <template id=fa-eye-slash><span class=fa-svg><svg xmlns="http://www.w3.org/2000/svg" viewBox="0 0 640 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M38.8 5.1C28.4-3.1 13.3-1.2 5.1 9.2S-1.2 34.7 9.2 42.9l592 464c10.4 8.2 25.5 6.3 33.7-4.1s6.3-25.5-4.1-33.7L525.6 386.7c39.6-40.6 66.4-86.1 79.9-118.4c3.3-7.9 3.3-16.7 0-24.6c-14.9-35.7-46.2-87.7-93-131.1C465.5 68.8 400.8 32 320 32c-68.2 0-125 26.3-169.3 60.8L38.8 5.1zM223.1 149.5C248.6 126.2 282.7 112 320 112c79.5 0 144 64.5 144 144c0 24.9-6.3 48.3-17.4 68.7L408 294.5c5.2-11.8 8-24.8 8-38.5c0-53-43-96-96-96c-2.8 0-5.6 .1-8.4 .4c5.3 9.3 8.4 20.1 8.4 31.6c0 10.2-2.4 19.8-6.6 28.3l-90.3-70.8zm223.1 298L373 389.9c-16.4 6.5-34.3 10.1-53 10.1c-79.5 0-144-64.5-144-144c0-6.9 .5-13.6 1.4-20.2L83.1 161.5C60.3 191.2 44 220.8 34.5 243.7c-3.3 7.9-3.3 16.7 0 24.6c14.9 35.7 46.2 87.7 93 131.1C174.5 443.2 239.2 480 320 480c47.8 0 89.9-12.9 126.2-32.5z"/></svg></span></template>
        <template id=fa-copy><span class=fa-svg><svg xmlns="http://www.w3.org/2000/svg" viewBox="0 0 512 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M502.6 70.63l-61.25-61.25C435.4 3.371 427.2 0 418.7 0H255.1c-35.35 0-64 28.66-64 64l.0195 256C192 355.4 220.7 384 256 384h192c35.2 0 64-28.8 64-64V93.25C512 84.77 508.6 76.63 502.6 70.63zM464 320c0 8.836-7.164 16-16 16H255.1c-8.838 0-16-7.164-16-16L239.1 64.13c0-8.836 7.164-16 16-16h128L384 96c0 17.67 14.33 32 32 32h47.1V320zM272 448c0 8.836-7.164 16-16 16H63.1c-8.838 0-16-7.164-16-16L47.98 192.1c0-8.836 7.164-16 16-16H160V128H63.99c-35.35 0-64 28.65-64 64l.0098 256C.002 483.3 28.66 512 64 512h192c35.2 0 64-28.8 64-64v-32h-47.1L272 448z"/></svg></span></template>
        <template id=fa-play><span class=fa-svg><svg xmlns="http://www.w3.org/2000/svg" viewBox="0 0 384 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M73 39c-14.8-9.1-33.4-9.4-48.5-.9S0 62.6 0 80V432c0 17.4 9.4 33.4 24.5 41.9s33.7 8.1 48.5-.9L361 297c14.3-8.7 23-24.2 23-41s-8.7-32.2-23-41L73 39z"/></svg></span></template>
        <template id=fa-clock-rotate-left><span class=fa-svg><svg xmlns="http://www.w3.org/2000/svg" viewBox="0 0 512 512"><!--! Font Awesome Free 6.2.0 by @fontawesome - https://fontawesome.com License - https://fontawesome.com/license/free (Icons: CC BY 4.0, Fonts: SIL OFL 1.1, Code: MIT License) Copyright 2022 Fonticons, Inc. --><path d="M75 75L41 41C25.9 25.9 0 36.6 0 57.9V168c0 13.3 10.7 24 24 24H134.1c21.4 0 32.1-25.9 17-41l-30.8-30.8C155 85.5 203 64 256 64c106 0 192 86 192 192s-86 192-192 192c-40.8 0-78.6-12.7-109.7-34.4c-14.5-10.1-34.4-6.6-44.6 7.9s-6.6 34.4 7.9 44.6C151.2 495 201.7 512 256 512c141.4 0 256-114.6 256-256S397.4 0 256 0C185.3 0 121.3 28.7 75 75zm181 53c-13.3 0-24 10.7-24 24V256c0 6.4 2.5 12.5 7 17l72 72c9.4 9.4 24.6 9.4 33.9 0s9.4-24.6 0-33.9l-65-65V152c0-13.3-10.7-24-24-24z"/></svg></span></template>



        <script>
            window.playground_copyable = true;
        </script>



        <script src="../../clipboard-1626706a.min.js"></script>
        <script src="../../highlight-abc7f01d.js"></script>
        <script src="../../book-a0b12cfe.js"></script>

        <!-- Custom JS scripts -->



    </div>
    </body>
</html>
