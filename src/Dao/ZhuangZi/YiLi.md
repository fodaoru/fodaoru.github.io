# 义理

### 道

夫道，有情有信，无为无形；可传而不可受，可得而不可见；自本自根，未有天地，自古以固存；神鬼神帝，生天生地；在太极之上而不为高，在六极之下而不为深，先天地生而不为久，长于上古而不为老。

夫道，于大不终，于小不遗，故万物备。广广乎其无不容也，渊渊乎其不可测也。

夫道未始有封，言未始有常，为是而有畛也。

#### 修道

吾犹守而告之，三日而后能外天下；已外天下矣，吾又守之，七日而后能外物；已外物矣，吾又守之，九日而后能外生；已外生矣，而后能朝彻。朝彻，而后能见独；见独，而后能无古今；无古今，而后能入于不死不生。

#### 顺应天道

庖丁解牛：以无厚入有间，恢恢乎其于游刃必有余地矣。

适来，夫子时也；适去，夫子顺也。安时而处顺，哀乐不能入也。

浸假而化予之左臂以为鸡，予因以求时夜；浸假而化予之右臂以为弹，予因以求鸮炙；浸假而化予之尻以为轮，以神为马，予因以乘之，岂更驾哉！且夫得者，时也；失者，顺也。安时而处顺，哀乐不能入也。

父母于子，东西南北，唯命之从。阴阳于人，不翅于父母。彼近吾死而我不听，我则悍矣，

#### 道生一、生万物

古之人，其知有所至矣。恶乎至？有以为<u>未始有物</u>者，至矣，尽矣，不可以加矣。其次以为有物矣，而<u>未始有封</u>也。其次以为有封焉，而<u>未始有是非</u>也。是非之彰也，道之所以亏也。道之所以亏，爱之所以成。

### 真人之境

#### 真人

不逆寡，不雄成，不谟士。过而弗悔，当而不自得。登高不栗，入水不濡，入火不热。

其寝不梦，其觉无忧，其食不甘，其息深深。

不知说生，不知恶死；其出不䜣(xīn)，其入不距；翛(xiāo)然而往，翛然而来，而已矣。不忘其所始，不求其所终；受而喜之，忘而复之。

其状义而不朋，若不足而不承；与乎其觚(gū)而不坚也，张乎其虚而不华也；邴邴(bǐng)乎其似喜乎，崔崔乎其不得已乎，滀(chù)乎进我色也，与乎止我德也；广乎其似世乎，謷(áo)乎其未可制也；连乎其似好闭也，悗(mèn)乎忘其言也。

素也者，谓其无所与杂也；纯也者，谓其不亏其神也。能体纯素，谓之真人。

古之真人，知者不得说，美人不得滥，盗人不得劫，伏戏黄帝不得友。死生亦大矣，而无变乎己，况爵禄乎！

古之真人，以天待人，不以人入天。古之真人，得之也生，失之也死；得之也死，失之也生。

为外刑者，金与木也；为内刑者，动与过也。夫免乎外内之刑者，唯真人能之。

#### 至人

大泽焚而不能热，河汉沍(hù)而不能寒，疾雷破山而不能伤，飘风振海而不能惊。若然者，乘云气，骑日月，而游乎四海之外。死生无变于己，而况利害之端乎！

适来，夫子时也；适去，夫子顺也。安时而处顺，哀乐不能入也。

古之至人，先存诸己而后存诸人。所存于己者未定，何暇至于暴人之所行！

至人之用心若镜，不将不迎，应而不藏，故能胜物而不伤。

古之至人，假道于仁，托宿于义，以游逍遥之虚，食于苟简之田，立于不贷之圃。

忘其肝胆，遗其耳目，芒然彷徨乎尘垢之外，逍遥乎无事之业，是谓为而不恃，长而不宰。

夫至人者，上窥青天，下潜黄泉，挥斥八极，神气不变。

夫至人者，相与交食乎地，而交乐乎天，不以人物利害相撄，不相与为怪，不相与为谋，不相与为事，翛然而往，侗然而来。

唯至人乃能游于世而不僻，顺人而不失己。彼教不学，承意不彼。

彼至人者，归精神乎无始，而甘冥乎无何有之乡。

不离于真，谓之至人。

#### 圣人

圣人不由而照之于天。

圣人和之以是非而休乎天钧，是之谓两行。

六合之外，圣人存而不论；六合之内，圣人论而不议。春秋经世先王之志，圣人议而不辩。

圣人不从事于务，不就利，不违害，不喜求，不缘道；无谓有谓，有谓无谓，而游乎尘垢之外。

圣人愚芚，参万岁而一成纯。

圣人观于天而不助，成于德而不累，出于道而不谋，会于仁而不恃，薄于义而不积，应于礼而不讳，接于事而不辞，齐于法而不乱，恃于民而不轻，因于物而不去。

执道者德全，德全者形全，形全者神全。神全者，圣人之道也。

水静犹明，而况精神！圣人之心静乎，天地之鉴也，万物之镜也。

圣人之生也天行，其死也物化；静而与阴同德，动而与阳同波；不为福先，不为祸始；感而后应，迫而后动，不得已而后起。去知与故，循天之理。其生若浮，其死若休。不思虑，不豫谋。光矣而不耀，信矣而不期。其寝不梦，其觉无忧。其神纯粹，其魂不罢。虚无恬惔，乃合天德。

知穷之有命，知通之有时，临大难而不惧者，圣人之勇也。

圣人处物不伤物。不伤物者，物亦不能伤也。

圣人，其穷也，使家人忘其贫；其达也，使王公忘爵禄而化卑。其于物也，与之为娱矣；其于人也，乐物之通而保己焉。

圣人法天贵真，不拘于俗。

圣人安其所安，不安其所不安；众人安其所不安，不安其所安。

圣人以必不必，故无兵；众人以不必必之，故多兵；顺于兵故，行有求兵，恃之则亡。

### 生死

死生无变于己，而况利害之端乎！

予恶乎知说生之非惑邪！予恶乎知恶死之非弱丧而不知归者邪！

适来，夫子时也；适去，夫子顺也。安时而处顺，哀乐不能入也。

杀生者不死，生生者不生。

彼以生为附赘县(xuán)疣(yóu)，以死为决疣溃痈(yōng)。

其生也天行，其死也物化。其生若浮，其死若休。

道无终始，物有死生。物之生也，若骤若驰，无动而不变，无时而不移。

人之生也，与忧俱生。寿者惛惛(hūn)，久忧不死，何苦也！

以无为首，以生为脊，以死为尻。死生存亡之一体。

察其始而本无生，非徒无生也，而本无形，非徒无形也，而本无气。

生者，假借也，假之而生。死生为昼夜。

死，无君于上，无臣于下，亦无四时之事，从然以天地为春秋，虽南面王乐，不能过也。

列子行，食于道从，见百岁髑髅，攓(qiān)蓬而指之曰：​“唯予与汝知而未尝死，未尝生也。若果养乎？予果欢乎？​”

有待也而死，有待也而生。

四支百体将为尘垢，而死生终始将为昼夜。

生也死之徒，死也生之始，孰知其纪！人之生，气之聚也；聚则为生，散则为死。若死生为徒，吾又何患！

人生天地之间，若白驹之过郤，忽然而已。注然勃然，莫不出焉；油然漻然，莫不入焉。已化而生，又化而死，生物哀之，人类悲之。

不以生生死，不以死死生。死生有待邪？皆有所一体。

天与地无穷，人死者有时，操有时之具而托于无穷之间，忽然无异骐骥之驰过隙也。

未生不可忌，已死不可徂(cú)。死生非远也，理不可睹。

### 天地大化

吾与子观化而化及我，我又何恶焉！

夫大块载我以形，劳我以生，佚我以老，息我以死。故善吾生者，乃所以善吾死也。

今一以天地为大炉，以造化为大冶，恶乎往而不可哉！

### 是是非非

未成乎心而有是非，是今日适越而昔至也。 （先有立场，再有是非）

夫言非吹也，言者有言，其所言者特未定也。果有言邪？其未尝有言邪？其以为异于鷇音，亦有辩乎，其无辩乎？ （言语与小鸟叽叽喳喳叫有区别吗？）

儒墨之是非，以是其所非而非其所是。

#### 超越是非

物无非彼，物无非是。自彼则不见，自是则知之。

圣人不由而照之于天。

其分也，成也；其成也，毁也。凡物无成与毁，复通为一。

朝三暮四：名实未亏而喜怒为用，亦因是也。是以圣人和之以是非而休乎天钧，是之谓两行。

夫道未始有封，言未始有常，为是而有畛也。

毛嫱、丽姬，人之所美也；鱼见之深入，鸟见之高飞，麋鹿见之决骤。四者孰知天下之正色哉？ (万物根本没有共同的好恶、是非标准)

### 回归本真

#### 绝圣去智

众人役役，圣人愚芚，参万岁而一成纯。

吾生也有涯，而知也无涯。以有涯随无涯，殆已；

德荡乎名，知出乎争。名也者，相轧也；知也者，争之器也。二者凶器，非所以尽行也。

堕肢体，黜聪明，离形去知，同于大通，此谓坐忘。

无为名尸，无为谋府；无为事任，无为知主。

#### 自然、朴素

骈拇枝指，出乎性哉，而侈于德。附赘悬疣，出乎形哉，而侈于性。 (仁义等，即是骈拇)

彼至正者，不失其性命之情。凫胫虽短，续之则忧；鹤胫虽长，断之则悲。

小惑易方，大惑易性。自三代以下者，天下莫不以物易其性矣。小人则以身殉利，士则以身殉名，大夫则以身殉家，圣人则以身殉天下。

同乎无知，其德不离；同乎无欲，是谓素朴。素朴而民性得矣。

### 其它主题

#### 自性

注焉而不满，酌焉而不竭，而不知其所由来，此之谓葆光。

审乎无假而不与物迁，命物之化而守其宗也。

#### 修德、养性

伯夷死名于首阳之下，盗跖死利于东陵之上。二人者，所死不同，其于残生伤性均也，奚必伯夷之是而盗跖之非乎！

### 人生大梦

梦饮酒者，旦而哭泣；梦哭泣者，旦而田猎。方其梦也，不知其梦也。梦之中又占其梦焉，觉而后知其梦也。且有大觉而后知此其大梦也。

昔者庄周梦为胡蝶，栩栩然胡蝶也，自喻适志与！不知周也。俄然觉，则蘧蘧然周也。不知周之梦为胡蝶与，胡蝶之梦为周与？周与胡蝶，则必有分矣。此之谓物化。

汝梦为鸟而厉乎天，梦为鱼而没于渊。不识今之言者，其觉者乎？其梦者乎？

#### 人之局限

瞽者无以与乎文章之观，聋者无以与乎钟鼓之声。岂唯形骸有聋盲哉？夫知亦有之。

惠子大瓠：今子有五石之瓠，何不虑以为大樽而浮乎江湖，而忧其瓠落无所容？则夫子犹有蓬之心也夫！ （惠子心智受限）

#### 一合相

天地与我并生，而万物与我为一。

自其异者视之，肝胆楚越也；自其同者视之，万物皆一也。夫若然者，且不知耳目之所宜，而游心乎德之和。物视其所一而不见其所丧，视丧其足犹遗土也。

合异以为同，散同以为异。比于大泽，百材皆度；观于大山，木石同坛，此之谓丘里之言。（照之于天，则万物皆一）

#### 有用 & 无用

于世无用，则为存生之大用。

**栎社树**：夫柤梨橘柚，果蓏之属，实熟则剥，剥则辱；大枝折，小枝泄。此以其能，苦其生者也，故不终其天年，而中道夭，自掊击于世俗者也。物莫不若是。

**宜楸柏桑**：未终其天年，而中道之夭于斧斤，此材之患也。

**支离疏**：上有大役，则支离以有常疾不受功；上与病者粟，则受三钟与十束薪。

人皆知有用之用，而莫知无用之用也。

#### 用心若镜

举世而誉之而不加劝，举世而非之而不加沮。

至人之用心若镜，不将不迎，应而不藏，故能胜物而不伤。

#### 天命

知其不可奈何而安之若命，德之至也。

#### 德与形

丘也尝使于楚矣，适见㹠子食于其死母者，少焉眴若，皆弃之而走。不见己焉尔，不得类焉尔。所爱其母者，非爱其形也，爱使其形者也。

德有所长而形有所忘。

#### 人生白驹过隙

一受其成形，不亡以待尽。与物相刃相靡，其行尽如驰，而莫之能止，不亦悲乎！终身役役而不见其成功，苶然疲役而不知其所归，可不哀邪！

人生天地之间，若白驹之过郤，忽然而已。注然勃然，莫不出焉；油然漻然，莫不入焉。已化而生，又化而死，生物哀之，人类悲之。

#### 处世

强以仁义绳墨之言术暴人之前者，是以人恶育其美也。 (人前讲仁义，即是以人之恶衬己之美)

入游其樊，而无感其名，入则鸣，不入则止。(身处人世，不能为名所困，有好的时机则鸣，否则则止)

今汝饰知以惊愚，修身以明污，昭昭乎若揭日月而行也。

#### 名与实

名者，实之宾也。鹪鹩巢于深林，不过一枝；偃鼠饮河，不过满腹。
