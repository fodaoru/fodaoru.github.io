# 编排

## 重复内容

古之人，其知有所至矣。恶乎至？有以为未始有物者，至矣，尽矣，不可以加矣。其次以为有物矣，而未始有封也。其次以为有封焉，而未始有是非也。 --《齐物论》

古之人，其知有所至矣。恶乎至？有以为未始有物者，至矣，尽矣，弗可以加矣。其次以为有物矣...其次曰始无有。 --《庚桑楚》

    

其分也，成也；其成也，毁也。凡物无成与毁，复通为一。--《齐物论》

道通，其分也成也，其成也毁也。 --《庚桑楚》

    

许由曰：​“噫！未可知也。我为汝言其大略。吾师乎！吾师乎！䪢(jī)万物而不为义，泽及万世而不为仁，长于上古而不为老，覆载天地、刻雕众形而不为巧。此所游已。​”  -- 《大宗师》

庄子曰：​“吾师乎！吾师乎！䪢(jī)万物而不为义，泽及万世而不为仁，长于上古而不为寿，覆载天地、刻雕众形而不为巧，此之为天乐。​”  -- 《天道》

    

与其誉尧而非桀也，不如两忘而化其道。 --《大宗师》

与其誉尧而非桀，不如两忘而闭其所非誉。 --《外物》

    

蘧伯玉行年六十而六十化，未尝不始于是之，而卒诎(qū)之以非也，未知今之所谓是之非五十九非也。  --《则阳》

庄于谓惠子曰：​“孔子行年六十而六十化，始时所是，卒而非之，未知今之所谓是之非五十九年非也。​”  --《寓言》

    

夫大块载我以形，劳我以生，佚我以老，息我以死。故善吾生者，乃所以善吾死也。 --《大宗师》（连着两段出现）

    

（真人）入水不濡，入火不热。  --《大宗师》

（至人）大泽焚而不能热，河汉沍(hù)而不能寒。 --《齐物论》

    

彷徨乎无为其侧，逍遥乎寝卧其下。 --《逍遥游》

芒然彷徨乎尘垢之外，逍遥乎无为之业。 --《大宗师》

芒然彷徨乎尘垢之外，逍遥乎无事之业。 --《达生》

    

今汝饰知以惊愚，修身以明污，昭昭乎若揭日月而行也。 --《达生》

子其意者饰知以惊愚，修身以明污，昭昭乎如揭日月而行。 --《山木》

    

翛然而往，翛然而来。 --《大宗师》

能翛然乎？能侗然乎？能儿子乎？ --《庚桑楚》

翛然而往，侗然而来。 --《庚桑楚》

    

其寝不梦，其觉无忧，其食不甘，其息深深。 --《大宗师》

其寝不梦，其觉无忧。 --《刻意》

    

## 整理

### 道

夫道，有情有信，无为无形；可传而不可受，可得而不可见；自本自根，未有天地，自古以固存；神鬼神帝，生天生地；在太极之上而不为高，在六极之下而不为深，先天地生而不为久，长于上古而不为老。

夫道，于大不终，于小不遗，故万物备。广广乎其无不容也，渊渊乎其不可测也。

夫道未始有封，言未始有常，为是而有畛也。

#### 修道

吾犹守而告之，三日而后能外天下；已外天下矣，吾又守之，七日而后能外物；已外物矣，吾又守之，九日而后能外生；已外生矣，而后能朝彻。朝彻，而后能见独；见独，而后能无古今；无古今，而后能入于不死不生。

    

### 真人之境

#### 真人

不逆寡，不雄成，不谟士。过而弗悔，当而不自得。登高不栗，入水不濡，入火不热。

其寝不梦，其觉无忧，其食不甘，其息深深。

不知说生，不知恶死；其出不䜣(xīn)，其入不距；翛(xiāo)然而往，翛然而来，而已矣。不忘其所始，不求其所终；受而喜之，忘而复之。

其状义而不朋，若不足而不承；与乎其觚(gū)而不坚也，张乎其虚而不华也；邴邴(bǐng)乎其似喜乎，崔崔乎其不得已乎，滀(chù)乎进我色也，与乎止我德也；广乎其似世乎，謷(áo)乎其未可制也；连乎其似好闭也，悗(mèn)乎忘其言也。

素也者，谓其无所与杂也；纯也者，谓其不亏其神也。能体纯素，谓之真人。

古之真人，知者不得说，美人不得滥，盗人不得劫，伏戏黄帝不得友。死生亦大矣，而无变乎己，况爵禄乎！

古之真人，以天待人，不以人入天。古之真人，得之也生，失之也死；得之也死，失之也生。

为外刑者，金与木也；为内刑者，动与过也。夫免乎外内之刑者，唯真人能之。

    

#### 至人

大泽焚而不能热，河汉沍(hù)而不能寒，疾雷破山而不能伤，飘风振海而不能惊。若然者，乘云气，骑日月，而游乎四海之外。死生无变于己，而况利害之端乎！

适来，夫子时也；适去，夫子顺也。安时而处顺，哀乐不能入也。

古之至人，先存诸己而后存诸人。所存于己者未定，何暇至于暴人之所行！

至人之用心若镜，不将不迎，应而不藏，故能胜物而不伤。

古之至人，假道于仁，托宿于义，以游逍遥之虚，食于苟简之田，立于不贷之圃。

忘其肝胆，遗其耳目，芒然彷徨乎尘垢之外，逍遥乎无事之业，是谓为而不恃，长而不宰。

夫至人者，上窥青天，下潜黄泉，挥斥八极，神气不变。

夫至人者，相与交食乎地，而交乐乎天，不以人物利害相撄，不相与为怪，不相与为谋，不相与为事，翛然而往，侗然而来。

唯至人乃能游于世而不僻，顺人而不失己。彼教不学，承意不彼。

彼至人者，归精神乎无始，而甘冥乎无何有之乡。

不离于真，谓之至人。

    

#### 圣人

圣人不由而照之于天。

圣人和之以是非而休乎天钧，是之谓两行。

六合之外，圣人存而不论；六合之内，圣人论而不议。春秋经世先王之志，圣人议而不辩。

圣人不从事于务，不就利，不违害，不喜求，不缘道；无谓有谓，有谓无谓，而游乎尘垢之外。

圣人愚芚，参万岁而一成纯。

圣人观于天而不助，成于德而不累，出于道而不谋，会于仁而不恃，薄于义而不积，应于礼而不讳，接于事而不辞，齐于法而不乱，恃于民而不轻，因于物而不去。

执道者德全，德全者形全，形全者神全。神全者，圣人之道也。

水静犹明，而况精神！圣人之心静乎，天地之鉴也，万物之镜也。

圣人之生也天行，其死也物化；静而与阴同德，动而与阳同波；不为福先，不为祸始；感而后应，迫而后动，不得已而后起。去知与故，循天之理。其生若浮，其死若休。不思虑，不豫谋。光矣而不耀，信矣而不期。其寝不梦，其觉无忧。其神纯粹，其魂不罢。虚无恬惔，乃合天德。

知穷之有命，知通之有时，临大难而不惧者，圣人之勇也。

圣人处物不伤物。不伤物者，物亦不能伤也。

圣人，其穷也，使家人忘其贫；其达也，使王公忘爵禄而化卑。其于物也，与之为娱矣；其于人也，乐物之通而保己焉。

圣人法天贵真，不拘于俗。

圣人安其所安，不安其所不安；众人安其所不安，不安其所安。

圣人以必不必，故无兵；众人以不必必之，故多兵；顺于兵故，行有求兵，恃之则亡。

    

### 生死观 / 世界观

死生无变于己，而况利害之端乎！
